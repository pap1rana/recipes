## Hleb

### Sastojci:
- Belo pšenično brašno, T-500, meko 500gr
- Suvi kvasac 10gr
- So 10gr
- Voda 300gr   

### Postupak:
Toplu vodu pomešati sa kvascem. Pomešati brašno i so, pa dodavati postepeno u vodu. Sve raditi ručno. Kada je smesa ujednačena prebaciti na pobrašnjenu površinu, umesiti testo, pa kada krene da “puca”, preklopiti krpom/vanglom da nadođe i da se “spoje pukotine”. Gledajte da je na nekom toplom mestu. Taj postupak ponoviti još dva puta. Testo razvući oklagijom, u obliku trougla, ne tanjiti previše, čisto toliko da zaliči na “trougao”. Zarolati rukama, krenuti od šireg dela ka užem i formirati u veknu. Staviti na pleh sa pek papirom i namazati sa malo vode. Prekriti krpom i ostaviti da se udvostruči. Rernu zagrejati na 270C. Pre pečenja, još jednom premazati testo vodom, pa zaseći nožem gornji deo hleba, gde je testo najtanje.

Peći oko 20/30 minuta, temperatura hleba mora da bude 90C (koristiti termometar). 

Kada je gotov, premazati sa malo maslinovog ulja, uviti u krpu, i služiti kada se malo ohladi. 