# Tropsko prase

### **Sastojci:**
- Svinjski file  
- Puter  
- So  
- Biber  
- Ljuta paprika  
- Nar  
- Mango  
- Kruška  
- Crni luk  
- Beli luk  
- Bejbi spanać  
- Karfiol  
- Brokoli  
- Patlidžan   

### **Priprema:** 
Svinjski file očistiti, raseći, istanjiti, pa začiniti solju i biberom.

Ljutu papriku oprati, iseći donji i gornji deo, očistiti od semena i napuniti narom, iseckanim kockicama manga i kruške. 

Napunjenu papriku staviti na sredinu filea i urolovati, nakon toga staviti u rernu da se peče.

Na otopljenom puteru sotirati sitno seckan crni i beli luk, kada se uprži dodati bejbi spanać i začiniti. Kada se malo prohladi izblendati. 

Karfiol i brokoli blanširati i zatim sotirati na puteru uz dodatak soli i bibera. 

Patlidžan iseći na "sjals" i grilovati na puteru uz dodatak začina. 

Pečen file iseći na 3 jednaka komada. 

Na tanjir složiti patlidžan, a preko njega staviti komad filea. Sa strane kašikom razvući spanać u obliku "krive suze".  Na patlidžan pored komada filea složiti i cvetiće brokolija i karfiola. 

Na samom kraju preko filea dodati kockice manga i nar. Složiti nar po tanjiru.

![](/slike/tropskoPrase.jpg)