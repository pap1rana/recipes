# Sarmice u listu vinove loze

### **Pirinač:**
- 50 grama integralnog pirinča  

Operite pirinač pod hladnom vodom. U šerpici na jakoj vatri kuvati dok voda počne da pari. Smanjiti temperature i kuvati na tihoj vatri 25-30 minuta. Izvadite pirinač i stavite sa strane. 

### **Meso:**
- 250 grama mlevenog svinjskog mesa  
- 250 grama mlevenog junećeg mesa  
- Kašika svinjske masti  
- Pola glavice crnog luka  
- 150ml belog vina  
- Kašika mirođije  
- Kašika peršuna  
- Mala kašika mlevene paprike  
- So  

Ugrejete tiganj. Dodajte mast i meso. Pržite na jakoj vatri 4 minuta da ispari tečnost. Smanjite vatru pa dodajte seckani crni luk i belo vino. Posle 5 minuta dodajte začine i još par minuta prodinstajte.

### **Povrće:** 
- Pola glavice crnog luka  
- Jedna šargarepa  
- Ista količina celera  
- Puter  
- Juneći bujon  
- Kašika mirođije  
- Malo peršuna  
- So  

Na srednjoj jačini vatre stavite puter i povrće u tiganj. Pržiti dok crni luk ne omekša. Dodati  mirođiju i peršun na tihu vatru još 2 minuta. Sipati bujon i dinstati minut-dva.

Spojiti meso, pirinač i povrće i ako je potrebno dodati začine.  
Može da se puni list vinove loze.  
U mali tiganj se sipa bujon sa kockom putera da se pokrije pola sarmice. Sarmice se naređaju u tiganju da su knap, baš zbijene, da bi oblik ostao.  
Peče se 40-45 minuta.  
Sos za tanjire se kuva 200-300 ml junećeg bujona sipati u tiganj sa puterom 20-30 minuta. Poželjno je da se često proba dok se kuva da ne bi bili prejaki i preslani ukusi.